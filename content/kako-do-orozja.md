---
title: "Kako do orožja"
date: 2023-12-08T20:22:30+01:00
keywords:
- orožni list
- dovoljenje za posest
- orožje
- športno steljanje
- varno rokovanje z orožjem
tags: ['dovoljenje', 'orožje']
draft: false
---

# Kako do orožja v Sloveniji
### Proces pridobiti 'dovoljenje za posest orožja' kategorij B, C, D za šport

Vrstni red korakov 1, 2 in 3 ni pomemben.

1. Včlanite se v športno strelsko društvo / klub. Če nobenega ne poznate, lahko prašate za lokalna društva na vaši upravni enoti v pisarni za notranje zadeve. Ko ste član društva, zaprosite predsednika za potrdilo o članstvu, ki ga boste potrebovali kasneje.
2. Opravite izpit varnegega rokovanja z orožjem. Izvajalce izobraževanja najdete na spletu / upravni enoti / v klubu. Izpit se opravlja v dveh delih: V prvem delu se udeležite predavanja, kjer se večinoma učite o zakonu in nekaj o delovanju orožja. Po predavanju se opravi prvi del praktičnega dela (razstavljanje orožja, pravilno ravnanje pri uporabi) in nato še preizkus streljanja. Da opravite preizkus je potrebno z 10 streli zadeti 30/100 točk s pištolo na veliko pištolsko tarčo, ki je oddaljena 10m. Drugi del se izvaja vsaj en teden po prvem, da se imate čas pripraviti na pisni preizkus. Najprej pišete pisni preizkus snovi, ki je bila na predavanju. Na preizkusu imate lahko s sabo svoje zapiske. Ko ocenjevalci ocenijo pisni del, ga zagovarjate. Na koncu je še praktični del, kjer vas ocenjevalec praša nekaj tehničnih vprašanj in mu pokažete, da poznate sestavne dele orožja, ali pa da ga znate varno razstaviti. Potrdilo o opravljenem izpitu boste prejeli po pošti.
3. Opravite zdravniški pregled za posest in nošenje orožja na medicini dela, prometa in športa. Psihološki pregled se opravi na isti dan ampak lahko da tudi na drugi lokaciji.
4. Na upravno enoto v pisarno za notranje zadeve prinesete potrdilo o članstvu, potrdilo o opravljenem preizkusu varnega rokovanja z orožjem in zdravniško potrdilo. Zaprosite za dovoljenje za nabavo orožja in poveste kategorijo in kaliber orožja ki ga boste nabavili. Dovoljenje za nabavo dobite po pošti čez približno en mesec. 
5. Dovoljenje za nabavo prinesete s seboj v trgovino kjer kupite orožje. Dovoljenje obdržijo v trgovini; vrnejo vam potrdilo o prodaji orožja in predajo vam orožje.
6. Orožje in potrdilo o prodaji v roku 8 dni prinesete nazaj na upravno enoto kjer vam izdajo knjižico dovoljenja za posest orožja s prvim vpisom.
7. Naslednjič ko greste po nabavno dovoljenje s seboj prinesete samo dovoljenje za posest in člansko izkaznico ali potrdilo o članstvu. Dovoljenje dobite takoj brez čakanja.